Tero Huomo käsittelee kandidaattityössään tapoja joilla ohjelmistoarkkitehtuurin 
kehittämistä voidaan sisällyttää ketterien menetelmien osaksi. Hän esittelee erilaisia 
työskentelytapoja jotka tukevat jatkuvaa ja ketterää ohjelmistoarkkitehtuurin kehittämistä 
kuten Sprint0, suunnitelupiikki, arkkitehtuurijakso sekä arkkitehtuuritarina. Hän myös 
esittelee hybridiratkaisun arkkitehtuuri erillisenä prosessina jossa arkkitehtuurin 
kehittämisen ei välttämättä tarvitse toteutua ketterästi kunhan se on kehitykseltään 
samassa tahdissa muun ohjelmiston kanssa. Teron mielestä arkkitehtuurin kehittäminen 
ketteriä metodeita käyttäen on haastavaa, mutta sillä vältetään mahdollisesti erittäin 
laajat refaktorointi operaatiot joita voi syntyä jos toteutetaan ennalta suunniteltua 
arkkitehtuurimallia. Hän kuitenkin nostaa esille myös sen miten Sprint0 osittain 
totetuttaa suunnitteluvaiheen roolia vaikka siinä määritelty rakenne ohjelmalle ei 
ole lopullinen tai kovin tarkka. Tero ei nosta mitään esittelemistään käytänteistä 
ehdottomaksi ykköseksi vaan tiedostaa niiden olevan ratkaisuja eri ongelmiin ja 
osittain myös tapa tuoda ohjeita muuten vapaamuotoiseen ketterään kehitykseen. 
Tero ei anna selvää lopputulemaa sille miten arkkitehtuuria olisi hyvä kehittää 
vaan viittaa ketterän julistuksen painotukseen kehittämisen mukautuvuuden ja 
soveltuvuuden tärkeydestä.
